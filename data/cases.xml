<?xml version="1.0" encoding="UTF-8" standalone="yes"?>
<document>
    <case id="1">
        <description>
            <sentence>Eva Andersen er en skoleelev som har hatt insulinkrevende diabetes mellitus i 3 år </sentence>
            <sentence>Hun har en bror som også har diabetes og som har brukt insulin i flere år </sentence>
            <sentence>Hun bruker insulinpenn med hurtigvirkende insulin som hun injiserer under huden før hvert måltid og dessuten en injeksjon langtidsvirkende insulin om kvelden </sentence>
            <sentence>Hun har vært lite motivert for selv å håndtere sin sukkersyke </sentence>
            <sentence>Hun uteblir fra kontroller, har delvis ikke tatt insulin og periodevis ignorert kostråd</sentence>
            <sentence>Hun synes det er leit å ha fått sukkersyke</sentence>
            <sentence>Eva har siste døgn følt seg tungpusten, vært kvalm og kastet opp </sentence>
            <sentence>Rødmusset. Hurtig pust. Tørr i pannen. Acetonlukt. Normalt blodtrykk</sentence>
            <sentence>Hun er blitt delvis uklar, og vurderer henvisning til sykehus </sentence>
        </description>
    </case>
    <case id="2">
        <description>
            <sentence>Pasienten er en 56 år gammel mann som stort sett har vært frisk tidligere bortsett fra meniskplager som har ført til at han er meniskoperert i begge knær </sentence>
            <sentence>Har arbeidet som avløser innen jordbruk/skogbruk </sentence>
            <sentence>Han er nå under attføring pga sine kneplager</sentence>
            <sentence>Han kom til Lungepoliklinikken fordi han har hatt tungpust de siste 3 - 4 månedene </sentence>
            <sentence>Har ikke tungpust i hvile, men blir tung i pusten når han går i bakker eller trapper , og må også stoppe for å hvile etter å ha gått 400 -- 500 meter på flat mark, men ikke etter kortere distanser </sentence>
            <sentence>I tillegg til tungpust har han hatt følelsen av å være tett i brystet </sentence>
            <sentence>Har hostet mye, og har fått opp en del slim som har vært grønt av farge og føler at der har vært noe i brystet </sentence>
            <sentence>Han har også lagt merke til at der har vært skrål og piping i brystet </sentence>
            <sentence>Disse symptomene har han hatt omtrent like lenge som han har følt seg verre i pusten</sentence>
            <sentence>Ved nærmere utspørring kommer det fram at han nok har blitt tyngre i pusten de siste par år </sentence>
            <sentence>Dette har han merket ved at han har fått problemer med å holde følge med jevnaldringer i situasjoner der dette tidligere har gått greitt uten at han har festet seg spesielt ved dette før det nå ble brakt på bane </sentence>
            <sentence>Imidlertid har det inntrådt en merkbar forverring i pusten de siste 3 -- 4 måneder</sentence>
            <sentence>Han har aldri vært plaget av astma eller allergier tidligere i livet </sentence>
            <sentence>Har røkt mye i ca 40 år, mesteparten av tiden 3 pakker rulletobakk i uka, men reduserte til en pakke i uka for et par år siden og sluttet helt for 3 måneder siden pga sine pusteplager</sentence>
            <sentence>Ved undersøkelsen på Lungeavdelingen er han ubesværet i pusten i hvile </sentence>
            <sentence>Ved lytting med stetoskop på lungeflatene høres unormale lyder (pipelyder) når han puster ut (i ekspiriet), men i mindre grad når han puster inn </sentence>
            <sentence>Hjertelydene er normale </sentence>
            <sentence>Pulsen er 80 og regelmessig </sentence>
            <sentence>Røntgenbildet av lungene er normalt.</sentence>
            <sentence>Det ble gjort en spirometri som viser at VK (vitalkapasiteten som er det volumet luft du maksimalt kan fylle lungene med i et pust) 2,56 liter (53% av normalt) og FEV1 (det forserte ekspiratoriske volum som er det volumet som du kan blåse ut av lungene på et sekund) var 1,28 liter (34% av normalt).</sentence>
            <sentence>Han ble gitt behandling med antibiotika mens behandlingen med bricanyl og Atrovent (som utvider bronkiene ) og pulmicort (et kortisonpreparat som du inhalerer) etter hvert ble betydelig bedre idet pusten ble lettere, hosten ble bedre og det grønnfargete oppspyttet forsvant og han gjenvant sin vante tilstand.</sentence>
            <sentence>Ny spirometriundersøkelse viste etter en måned at VK var 3,20 liter (66% av normalt) og FEV1 2,02 liter (53% av normalt), altså en betydelig bedring.</sentence>
        </description>
    </case>
    <case id="3">
        <description>
            <sentence>Hanne går i 9. klasse i ungdomsskolen, har to yngre søsken </sentence>
            <sentence>Hun har tidligere ikke vært syk av betydning, aldri vært hospitalisert </sentence>
            <sentence>En morgen i februar klager Hanne over at hun føler seg syk, litt vondt i halsen, noe hodepine og smerter i hele kroppen og har temperatur på 38,7 °C </sentence>
            <sentence>Da det er en del influensa i distriktet tror foreldrene at det er det Hanne holder på å utvikle </sentence>
            <sentence>Hun holder seg hjemme fra skolen og blir dårligere utover dagen </sentence>
            <sentence>Da far kommer hjem ved 16-tiden, er Hanne litt omtåket, ligger i en døs og temperaturen måles til 40,9 °C </sentence>
            <sentence>Ved undersøkelsen finner legen at hun er noe desorientert, noe nakkestiv og at hun spredt på kroppen har noen petekkier (småblødninger i huden) </sentence>
            <sentence>Blodtrykket måles til 105/70 mm Hg </sentence>
            <sentence>Hanne innlegges umiddelbart på Barneklinikken under mistanke om smittsom hjernehinnebetennelse</sentence>
            <sentence>I mottagelsen på sykehuset blir Hanne undersøkt av vakthavende lege, det henges opp intravenøs væsketillførsel, blodprøves takes og det gjøres spinalpunksjon </sentence>
            <sentence>Spinalvæsken er tydelig blakket </sentence>
            <sentence>Etter at 2 blodkulturer er tatt, startes det umiddelbart med intravenøs antibiotika behandling med Penicillin G og Kloramfenikol</sentence>
            <sentence>Et par timer etter innkomsten får Hanne et par minutters krampeanfall, som behandles med diazepam intravenøst </sentence>
            <sentence>Det besluttes at Hanne skal intuberes og legges på respirator</sentence>
            <sentence>Dagen etter innkomst rapporterer mikrobiologisk laboratorium om funn av Gram-negative diplokokker i spinalvæske og blodkulturer, og det kommer så oppvekst av Neisseria meningitidis serogruppe C </sentence>
            <sentence>Hannes to yngre søsken får penicillintabletter til bruk i én uke (Helsedirektoratets forskrift) </sentence>
            <sentence>Kommunelegen setter så igang vaksinasjon av hele Hannes familie, nære venner og skoleklasse.</sentence>
        </description>
    </case>
    <case id="4">
        <description>
            <description>
                <sentence>Trond Øvrebotten, 42 år, oppsøker fastlegen sin fordi han i 2-3 måneder har følt et ubehag, trykk i brystet ved anstrengelse.</sentence>
                <sentence>En gang kjent det samme ved opphisselse.</sentence>
                <sentence>Han røyker 10-15 sigaretter daglig, trener og spiser sunn mat.</sentence>
                <sentence>Hans far døde plutselig ca 50 år gammel.</sentence>
                <sentence>Legen starter med medikamentell behandling som om pasientens symptomer er angina pectoris og henviser han til en spesialistundersøkelse.</sentence>
                <sentence>Før han rekker å komme dit innlegges han på sykehuset på grunn av kraftige brystsmerter som blir litt bedre med nitroglycerin, men som ikke går helt bort.</sentence>
            </description>
        </description>
    </case>
    <case id="5">
        <description>
            <sentence>Pasienten er en 64 år gammel kvinne som tidligere er stort sett frisk.</sentence>
            <sentence>De siste 5 månedene har hun merket følelse av ufullstendig tømming når hun har avføring.</sentence>
            <sentence>Ved flere anledninger har det vært spor av friskt blod i avføringen.</sentence>
            <sentence>Selv tilskriver hun dette hemorroider som hun har hatt før, og hun har ventet på at det skulle gå over.</sentence>
            <sentence>Hun har vært hos sin egen lege som ikke finner noe galt ved vanlig undersøkelse.</sentence>
            <sentence>Ved rektaleksplorasjon (kjenne i endetarmsåpningen med finger) kjenner legen så vidt kanten av en uregelmessighet i tarmveggen.</sentence>
            <sentence>Legen ser spor etter gamle ytre hemorroider men ingen sannsynlig blødningskilde nå.</sentence>
            <sentence>Prøver på blod i avføringen er positive </sentence>
            <sentence>Blodprøver viser en lett blodmangel (hemoglobin 10.8; normalt for kjønn og alder er mer enn 12).</sentence>
            <sentence>Øvrige blodprøver var normale.</sentence>
            <sentence>Pasienten blir henvist til colonoscopi (endoskopisk undersøkelse av tykktarmen).</sentence>
        </description>
    </case>
    <case id="6">
        <description>
            <sentence>Ved første konsultasjon ble det funnet forstørrede tonsiller med hvitlig belegg og forstørrede glandler på begge sider av halsen.</sentence>
            <sentence>Det ble tatt halsprøve til strept test som var positiv.</sentence>
            <sentence>Det fremkom at kjæresten nylig hadde gjennomgått streptokokktonsilitt.</sentence>
            <sentence>Det ble startet behandling med peroral penicillin (Apocillin) i vanlig dosering.</sentence>
            <sentence>Pasienten kommer til ny konsultasjon etter manglende effekt av behandlingen med penicillin.</sentence>
            <sentence>Han ble verre, fikk mer svelgbesvær, fikk ikke i seg fast føde, og hadde også besværligheter med å få i seg væske.</sentence>
            <sentence>Samtidig var han vedvarende slapp og i dårlig allmenntilstand.</sentence>
        </description>
    </case>
    <case id="7">
        <description>
            <sentence>Berta fikk påvist cancer mamma våren for fem år siden.</sentence>
            <sentence>Nå påvist metastaser til skjelett og innlagt ortopedisk avdeling etter fractura colli femoris som er behandlet med innsetting av totalprotese </sentence>
            <sentence>Med hensyn til postoperativt forløp og opptrening av hoften beskrives dette av pasienten selv som hennes minste problem</sentence>
            <sentence>Med hensyn til smerter sier hun at de nå er mest uttalt ved halebenet. Hun har også smerter noe høyere opp, tilsvarende os sacrum </sentence>
            <sentence>Dette stemmer godt med ferske funn på rtg bekken </sentence>
            <sentence>Smertene føles av trykkende karakter </sentence>
            <sentence>Ingen utstrålende smerter eller tegn til overfølsomhet i overliggende hudområde </sentence>
            <sentence>Ingen spesiell palpasjonsømhet i muskulatur </sentence>
            <sentence>Således ingen holdepunkter for nevrogen eller muskulært betingede smerter </sentence>
            <sentence>Pasienten har vært svært tilbakeholden med forbruk av analgetika </sentence>
            <sentence>Bruker nå Napren E 250 mg x 2 samt Paracet ved behov </sentence>
            <sentence>Blir enig med henne om at hun fortsetter med Napren E i uendret dose </sentence>
            <sentence>Da hun angir intoleranse for Paralgin Forte, unngår man moderat virkende opioider og gir heller foreløpig Ketorax 5 mg ved behov </sentence>
            <sentence>Forklarer henne at hun bør ha en lav terskel for å ta Ketorax </sentence>
            <sentence>Kan selv justere enkeltdosene fra 1/2-2 tabletter, etter det hun føler gir effekt uten uakseptable bivirkninger </sentence>
            <sentence>Legger vekt på at smertelindring kan gi vesentlig økt livskvalitet</sentence>
            <sentence>Hun har tidligere prøvd morfin, men blir svært kvalm av dette </sentence>
            <sentence>Sannsynligvis vil hun tolerere et «fast serumspeil» med morfin i form av Dolcontin; dette på tross av hun har blitt kvalm ved intramuskulære eller intravenøse støtdoser </sentence>
            <sentence>Hun blir også orientert om at man etter forholdsvis kort tid utvikler toleranse for den sederende virkning ved opioider.</sentence>
        </description>
    </case>
    <case id="8">
        <description>
            <sentence>Thomas går i 8. klasse og er en aktiv gutt innen fotball og volleyball </sentence>
            <sentence>Etter et par dager med vondt i halsen, dårlig allmenntilstand og feber tilkaller foreldrene legevakt </sentence>
            <sentence>Foreldrene frykter at Thomas har en halsinfeksjon og lurer på om han bør ha antibiotika (Thomas skal reise på leirskole i forbindelse med konfirmasjons-forberedelsene om 3 dager)</sentence>
            <sentence>Ved undersøkelse av pharynx finner legen at tonsillene er noe forstørrete, det ses noe hvitlig belegg på tonsillene </sentence>
            <sentence>Noe hovne lymfeknuter submandibulært</sentence>
            <sentence>Legen besluttet seg for å starte penicillin-behandling (tabletter Apocillin 0,5 + 0,5 + 1 mill IE) etter å ha tatt halsprøve som innsendes til bakteriologisk dyrking</sentence>
            <sentence>Tredje dag etter legevaktbesøk har Thomas fortsatt omkring 39°C og kommer til undersøkelse på legekontoret </sentence>
            <sentence>Ved undersøkelse finnes økende tonsilleforstørrelse - de møtes nesten i midtlinjen </sentence>
            <sentence>Tonsillene er belagt, og det ses flere petekkier (småblødninger) i den bløte gane </sentence>
            <sentence>Det er meget stygg foetor ex ore </sentence>
            <sentence>Pasienten puster gjennom munnen da han også er tett i nesen</sentence>
            <sentence>Telefonhenvendelse til mikrobiologisk laboratorium avklarer at den innsendte halsprøve viser moderat med hemolytiske streptokokker gr C i blandet halsflora</sentence>
        </description>
    </case>
</document>